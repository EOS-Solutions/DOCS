EOS Electronic Invoice for Italy, avvalendosi di un servizio web accreditato (IX-FE di Abletech) , estende le funzionalità dell'ERP Dynamics 365 Business Central per consentire  di inviare e ricevere fatture in formato elettronico adeguandosi alla normativa vigente. Il servizio è accessibile in outsourcing via portale web e integrato con Dynamics 365 Business Central e permette appunto di archiviare/creare, inviare e ricevere, organizzare e conservare a norma le fatture elettroniche.  

Il Sistema di Interscambio distingue tre tipi di file:
•	file XML firmato digitalmente conforme alle specifiche del formato della Fattura. Può contenere: una fattura singola (un solo corpo fattura)un lotto di fatture (più corpi fattura con la stessa intestazione).Per la firma del file Fattura consultare la sezione Firmare la Fattura.  
•	file archivio: file compresso (esclusivamente nel formato zip) contenente uno o più file Fattura. Il sistema elabora l’archivio controllando e inoltrando al destinatario i singoli file FatturaElettronica contenuti al suo interno. Di fatto i file FatturaElettronica vengono trattati come se venissero trasmessi singolarmente. Si precisa che il file archivio non deve essere firmato ma devono essere firmati, invece,tutti i file Fattura al suo interno.  
•	file messaggio: file XML conforme a uno schema (xml schema) descritto dal file: MessaggiTypes_v1.0.xsd scaricabile nella sezione Documentazione Sistema di Interscambio. 
Il Sistema di Interscambio attribuisce a ogni tipologia di file messaggio una nomenclatura differente. Per maggiori approfondimenti sulla nomenclatura dei file messaggio consultare l'Allegato B-1 del documento Specifiche tecniche relative al Sistema di Interscambio disponibile nella sezione Documentazione Sistema di Interscambio.

Tutti i messaggi prodotti ed inviati dal Sistema di Interscambio, a eccezione del file dei metadati, vengono firmati elettronicamente mediante una firma elettronica avanzata di tipo XAdES-Bes.  
La notifica di esito committente, unica notifica inviata dal destinatario al SdI, prevede la possibilità di essere firmata elettronicamente, sempre in modalità XAdES-Bes, in via facoltativa. 


{{% alert title="NB" %}}
Per maggiori approfondimenti sulla notifica di esito committente consultare la sezione Esplicitare l'esito.
Business Central si interfaccia con Invoice Xchange (IX) di Abletech (https://www.arxivar.it)  
{{% /alert %}}

Di seguito una rappresentazione del flusso dei messaggi:

<img width="" src="https://docs-test.eos-solutions.it/Images/PR000669-0/29itElectronicInvoiceForItaly.jpg"><br>
 
**Casi d'uso**

1. Preparazione del Setup iniziale:

* L’utente accede alla Page “Informazioni società-documento elettr."
* Il sistema presenta la page con i campi vuoti
* L’utente clicca “Copia da informazioni società"
* Il sistema copia i campi dalla Tabella “Company information”
* L’utente completa manualmente gli altri campi indicando i dati fiscali necessari  

2. Invio Fatture elettroniche (Richiede sottoscrizione IX-FE) :
 * L’utente apre la lista Fatture Registrate
 * L’utente filtra e/o seleziona le fatture interessate
 * L’utente clicca Azioni Salva / Invia Documento elettr.
 * Business Central crea i files Xml secondo Naming Convention IT_CODICEFISCALE_PROGRESSIVO.Xml  

**Scenario A - INVIA (Disponibile OnPrem e OnLine)**

* Business Central invia i  files al portale IX-FE
* X-FE controlla formalmente i files, rinomina i files con il CODICEFISCALE dell'intermediario e li mette in coda per l'invio al destinatario
* IX-FE completa i files con i dati del trasmittente , li firma e li invia all ‘SDI’
* Il SDI riceve i files e inva notifiche ad IX-FE
* L'utente vede lo stato di invio trasmissione direttamente nella lista fatture registrate
* L'utente può richiedere manualmente il refresh dello stato di invio o attendere il refresh schedulato 

**Scenario B - SCARICA XML  (Disponibile OnPrem e OnLine)**

* L'utente seleziona "Scarica XML"
* I  files vengono scaricati in una cartella predefinita

**Scenario C - SCARICA XML su Cartella (Disponibile solo OnPrem)**

* L'utente seleziona "Scarica XML"
* I files vengono scaricati in una cartella predefinita
* Un sistema esterno controlla i files salvati , e li invia ad un intermediario accreditato con l'SDI

**Nomenclatura file da trasmettere**

(Fonte http://www.fatturapa.gov.it/export/fatturazione/sdi/Specifiche_tecniche_SdI_v1.1.pdf) <br>
Le fatture elettroniche devono essere trasmesse al SdI sotto forma di file secondo una delle modalità di seguito descritte:<br>
a) un file contenente una singola fattura;<br>
b) un file contenente un singolo lotto di fatture (dove il “lotto” è inteso nell’accezione dell’art. 21, comma 3, Decreto del Presidente della Repubblica del 26 ottobre 1972 n. 633);<br>
c) un file in formato compresso contenente uno o più file di tipo a) e/o uno o più file di tipo b); il formato di compressione accettato è il formato ZIP.<br>
Nei casi a) e b) il nome del file deve rispettare la seguente nomenclatura:  
dove:<br>
•	il codice paese va espresso secondo lo standard ISO 3166-1 alpha-2 code;<br>
•	l’identificativo univoco del soggetto trasmittente, sia esso persona fisica o persona giuridica, è rappresentato dal suo identificativo fiscale (codice fiscale nel caso di soggetto trasmittente residente in Italia, identificativo proprio del paese di appartenenza nel caso di soggetto trasmittente residente all’estero); la lunghezza di questo identificativo è di: o 11 caratteri (minimo) e 16 caratteri (massimo) nel caso di codice paese IT; o 2 caratteri (minimo) e 28 caratteri (massimo) altrimenti;<br>
•	il progressivo univoco del file è rappresentato da una stringa alfanumerica di lunghezza massima di 5 caratteri e con valori ammessi [a-z], [A-Z], [0-9]. Il file deve essere firmato elettronicamente (come indicato al precedente paragrafo 2.1); in base al formato di firma elettronica adottato, l’estensione del file assume il valore “.xml” oppure “.xml.p7m”.<br>
•	Il separatore tra il secondo ed il terzo elemento del nome file è il carattere underscore (“_”), codice ASCII 95.

Es.: ITAAABBB99T99X999W_00001.xml   IT99999999999_00002.xml.p7m

**Modalità di trasmissione delle fatture, ricevute e notifiche**

La trasmissione dei file verso il SDI può essere effettuata utilizzando le seguenti modalità:

•	un sistema di posta elettronica certificata, o di analogo sistema di posta elettronica basato su tecnologie che certifichino data e ora dell'invio e della ricezione delle comunicazioni e l'integrità del contenuto delle stesse, di seguito “servizio PEC”,; Non viene realizzato poiché è richiesta firma dei file prima dell’invio.

•	un sistema di cooperazione applicativa, su rete Internet, con servizio esposto tramite modello “web service” fruibile attraverso protocollo HTTPS, di seguito “servizio SdICoop”;

•	un sistema di cooperazione applicativa tramite porte di dominio in ambito Sistema Pubblico di Cooperazione (SPCoop), di seguito “servizio SPCoop”;

•	un sistema di trasmissione dati tra terminali remoti basato su protocollo FTP, di seguito “servizio SdIFtp”;

•	un sistema di trasmissione per via telematica attraverso il sito del Sistema d'Interscambio.

**Controlli effettuati dal SDI**

Il SdI, per ogni file correttamente ricevuto, effettua una serie di controlli propedeutici all’inoltro al soggetto destinatario. Questa attività di verifica, nei limiti di ambito in cui è circoscritta, si configura come:<br>
•	una operazione necessaria a minimizzare i rischi di errore in fase elaborativa;

•	uno strumento di filtro verso l’Amministrazione per prevenire, da un lato, possibili e dispendiose attività di contenzioso, e per accelerare, dall’altro, eventuali interventi di rettifica sulle fatture a vantaggio di una più rapida conclusione del ciclo fatturazione-pagamento.

Il mancato superamento di questi controlli genera lo scarto del file che, conseguentemente, non viene inoltrato al destinatario della fattura.

TIPOLOGIE E MODALITÀ DI VERIFICA

Le tipologie di controllo effettuate mirano a verificare:
•	nomenclatura ed unicità del file trasmesso;

•	integrità del documento;

•	autenticità del certificato di firma;

•	conformità del formato fattura;

•	validità del contenuto della fattura;

•	unicità della fattura;

•	recapitabilità della fattura






