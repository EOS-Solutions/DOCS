**1) Nel piano dei conti i conti legati a categorie di registrazione devono essere esportati in Docfinance? (ad es Crediti v/clienti, debiti v/fornitori, c/c bancari, ecc?)**

Possono essere esportati tutti i conti, ciò non costituisce un problema. Solitamente però , come buona pratica, non si esportano i conti CG legati ai conti correnti bancari che vengono già esportati dall’anagrafica C/C bancari di BC e i conti non utilizzati nelle registrazioni (aventi l’attributo” Tipo conto” diverso da “Registrazione” o conti obsoleti)

**2) I conti SBF (Salvo buon fine) possono essere codificati solo come conti CG o devono essere codificati anche come c/c bancari?**

I conti SBF (Salvo buon fine) possono essere codificati solo come conti Coge. Ciò in quanto Business Central gestisce solo i conti C\\G nel setup Categoria registrazione effetti.  

Esempio di setup:

<img width="" src="https://docs-test.eos-solutions.it/Images/PR000732-0/IT_1_FAQ.jpg"><br>

&nbsp;

**3) La distinta clienti RB deve essere emessa sul c/c bancario ordinario o SBF? (in caso debba essere utilizzato il c/c bancario ordinario, il flusso di ritorno da Docfinance riesce a chiudere il conto SBF?**

La registrazione della distinta genera il giroconto Effetti salvo buon fine @ Effetti in portafoglio (oppure Effetti salvo buon fine @ Crediti vs Clienti nel caso di impostazione in cui non si usi conto Effetti in portafoglio). Occorrerà poi contabilizzare il giroconto C/C banca @ Effetti salvo buon fine. La rilevazione viene fatta in DocFinance e trasferita a Business Central.  

**4) I pagamenti dei fornitori vengono fatti da Docfinance, quindi non vengono usate le distinte fornitori?**

&nbsp;E’ corretto. Non devono essere usate le distinte fornitori di Business Central.  

**5) Se da Docfinance creo un flusso di bonifici fornitori:**

**a) in BC con il flusso di ritorno da Docfinance viene chiusa la partita del fornitore su un conto transitorio, per evitare che la partita pagata in Docfinance venga riesportata da BC?**

La modalità di rilevazione dei pagamenti e, quindi, l’uso del conto transitorio sono gestiti da DocFinance. Tale modalità operativa è usuale nelle aziende con processi di tesoreria più evoluti. La partita viene immediatamente chiusa su conto di transito. Successivamente vengono rilevati l’addebito in conto corrente, le spese bancarie e le eventuali differenze cambio se il pagamento è in valuta.

**b) Non avendo trovato nulla in BC, il nr. del conto transitorio dei pagamenti è a setup in Docfinance?**

&nbsp;Le modalità di rilevazione dei pagamenti e, quindi, l’uso del conto transitorio sono gestiti da DocFinance. Business Central importa le registrazioni contabili create in DocFinance

**c) Quando i bonifici sono addebitati in banca, Docfinance riesporta un flusso che chiude il conto transitorio e addebita il c/c bancario?**

&nbsp;          Corretto. Successivamente vengono rilevati: l’addebito in conto corrente, le spese bancarie e le eventuali differenze cambio se il pagamento è in valuta.

<img width="" src="https://docs-test.eos-solutions.it/Images/PR000732-0/IT_2_FAQ.jpg"><br>

**d) Nel caso nel punto c) sia addebitato un bonifico in valuta che ha un tasso di cambio differente rispetto a quello registrato all’atto dell’emissione della distinta sul conto transitorio, Docfinance/BC riescono a rilevare la differenza cambio?**

&nbsp;E’ corretto. La fattura da pagare è chiusa inizialmente al cambio storico sul conto di transito e poi successivamente viene rilevata la differenza cambio (calcolata da DocFinance). Vedi esempio precedente

**e) Il flusso dei pagamenti di ritorno da Docfinance che viene importato in BC viene addebitato sui conti bancari di tipo Conto CG o C/C Bancario?**

&nbsp;Come chiarito nel punto 1, i conti C/G relativi ai conti bancari non vengono esportati in DocFinance che opera con il codice C/C bancario . Il flusso di ritorno utilizza, quindi, sempre i C/C bancari

**6) E’ possibile inviare a DocFinance ABI e CAB relativi ai conti correnti clienti/fornitori?**

Sì, ABI e CAB vengono inviati automaticamente se è stata installata l’app gratuita “DocFinance Connector for Italy”, non è richiesto abilitare alcun setup.
ABI e CAB devono essere inseriti in BC nel conto corrente cliente/fornitore, che viene ricercato nei movimenti contabili cliente/fornitore.
Se il conto corrente non è specificato nel movimento, viene recuperato dal primo conto corrente associato al cliente/fornitore.
