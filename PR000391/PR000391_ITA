**Logiche di calcolo varie tipologie di costo**

A differenza dello standard BC, i costi vengono calcolati computando i soli movimenti di ingresso con Tipo movimento “Acquisto” o "Output". Se le giacenze iniziali sono state caricate con Tipo movimento “Rettifica positiva”, è quindi necessario impostare le quantità ed i valori iniziali nella tabella “Costi Articoli Prepartenza”.  

**Calcolo Costo medio**: Totale importo acquisto e prodotto / Totale quantità acquistata e prodotta

**Setup a DiBa/Cicli standard**: Il costo medio viene calcolato con la seguente logica: consumi da Diba * costo definito nel Setup costi articoli (costo medio, costo medio ponderato o costo standard) + tempi da Ciclo * costo definito nel Setup costi articoli (costo movimento, costo standard o costo budget) + costo C/Lavoro (recuperato in funzione della gerarchia di setup).

**Setup a Movimenti effettivi**: Il costo medio viene calcolato con la seguente logica: consumi effettivi dichiarati * costo definito nel Setup costi articoli (costo medio, costo medio ponderato o costo standard) + tempi effettivi dichiarati * costo definito nel Setup costi articoli (costo movimento, costo standard o costo budget) + costo C/Lavoro (recuperato in funzione della gerarchia di setup).  

> **NB**
* Un articolo dovrebbe essere solo gestito con sistema di rifornimento Acquisto o Produzione. Nel caso in cui uno stesso articolo venga sia acquistato sia prodotto, possono verificarsi le seguenti situazioni:
	* Articolo con Sistema di rifornimento “Acquisto” e calcolo costi in funzione del valore “Cicli standard/DB” del Setup costi articoli (IVC): il costo sarà calcolato considerando i soli movimenti di tipo Acquisto;
	* Articolo con Sistema di rifornimento “Acquisto” e calcolo costi in funzione del valore “Movimenti effettivi” del Setup costi articoli (IVC): il costo calcolato corrisponderà alla media dei costi dei due processi;
	* Articolo con Sistema di rifornimento “Ordine di produzione” o “Assemblaggio” e calcolo costi in funzione del valore “Cicli standard/DB” del Setup costi articoli (IVC): il costo calcolato corrisponderà alla media dei costi dei due processi;
	* Articolo con Sistema di rifornimento “Ordine di produzione” o “Assemblaggio” e calcolo costi in funzione del valore “Cicli standard/DB” del Setup costi articoli (IVC): il costo calcolato corrisponderà alla media dei costi dei due processi. Non sarà possibile visualizzare la spaccatura del costo nelle diverse componenti (costo materiale, capacità e c/lavoro), visto che tutto il costo sarà evidenziato come componente materiale. **N.B.:** dal calcolo costi è eventualmente possibile escludere i movimenti di Acquisto, impostando apposito parametro nel Setup costi articoli (IVC);
* Nel caso di calcolo a Movimenti effettivi: il costo di un movimento di produzione, a differenza dello standard BC, viene determinato considerando i consumi ed i tempi dichiarati, indipendentemente dallo Stato dell’OdP, e dal fatto che l’ordine presenti una fase di C/lavoro, etc.  

**Calcolo Costo medio ponderato**

 Il costo medio ponderato viene calcolato in funzione del “Metodo calcolo costo medio ponderato” definito nel Setup costi articoli.

**Calcolo Costo FIFO**

Il costo FIFO viene calcolato con la seguente logica: viene determinata la giacenza a fine periodo, quindi vengono recuperati gli ultimi movimenti di Acquisto/Output/Output assemblaggio sufficienti a coprire la giacenza finale (Totale importo costo / Totale quantità).<br />Nel caso in cui i movimenti presenti nel periodo di calcolo non siano sufficienti a coprire la giacenza finale, la restante quantità viene recuperata dalla giacenza iniziale, valorizzata al Costo FIFO recuperato dall’ultimo periodo precedente “Definitivo” (a parità di Cod. setup costi articoli).

Esempio:

<img width="" src="https://docs-test.eos-solutions.it/Images/PR000391-0/FIFO-IVC-ita.png"><br>

**Calcolo Costo LIFO**

Il costo LIFO viene calcolato con la seguente logica: giacenza iniziale valorizzata al Costo LIFO recuperato dall’ultimo periodo precedente “Definitivo” (a parità di Cod. setup costi articoli) + somma dai movimenti di Acquisto/Output/Output assemblaggio presenti nel periodo di calcolo, che servono a coprire la giacenza finale (Totale importo costo / Totale quantità).

Esempio:

<img width="" src="https://docs-test.eos-solutions.it/Images/PR000391-0/LIFO-IVC-ita.png"><br>

**Calcolo Costo ultimo**

* **Articolo di tipo Acquisto:**
	la procedura ordina i movimenti per Data Registrazione e Nr. Movimento ed identifica l’ultimo movimento (più recente) per il quale calcolare il costo. Il Costo ultimo viene determinato con la seguente logica: la procedura recupera l’ultimo movimento contabile articolo di tipo Acquisto (fatturato o non fatturato), accede ai movimenti di valorizzazione filtrandoli per Tipo movimento = Costo diretto ed applica la seguente formula: (Importo acquisto effettivo + Importo acquisto previsto) / Quantità.

* **Articolo di tipo Produzione:**
	la procedura ordina i movimenti per Data Registrazione e Nr. Movimento ed identifica l’ultimo movimento (più recente) per il quale calcolare il costo. Il Costo ultimo viene determinato con la seguente logica: la procedura recupera il Costo Ultimo dei componenti (consumi) utilizzati per lo specifico OdP, poi somma i costi diretti e generali dei relativi movimenti capacità, quindi divide il totale dei due costi per la quantità di Output dell’OdP. In entrambi i casi, se nel periodo di calcolo non sono presenti movimenti, il Costo ultimo viene recuperato come segue:
	* Il sistema ricerca il Costo ultimo nello Storico costi articoli del periodo precedente (Data fine periodo precedente < Data fine periodo) a parità di Cod. setup costi articoli, ordinando i periodi per Cod. Periodo; recupera quindi il valore del campo Costo ultimo e marca il campo “Forzatura costo ultimo” con l’opzione Ultimo costo precedente.
	* Se anche la precedente ricerca non ha avuto successo (caso remoto: probabilmente in fase di go-live con Rettifiche positive e Costi prepartenza o in casi di periodi precedenti filtrati per determinati articoli), il Costo ultimo viene ereditato dal campo Costo medio dello Storico costi articoli dello stesso periodo e viene marcato il campo “Forzatura costo ultimo” = CMP o Standard (ossia viene ereditata la stessa opzione di forzatura presente nel campo “Forzatura Costo medio”). 


**Punti di attenzione inerenti la logica di calcolo Roll up e la corretta definizione del Cod. ultimo livello**:

* **Rilavorazioni:**
	Ordini di produzione (OdP) che versano e consumano lo stesso articolo: le tipologie di rilavorazioni gestite nello standard dell’app IVC, sono indicate nel file contenuto al seguente link:
https://docs-test.eos-solutions.it/Images/PR000391-0/IVC_Rilavorazioni_ed_Autoconsumi.pptx

	
* **Ricorsività:**
 Esempio: OdP che versa l’articolo A consumando l’articolo B, successivo OdP che versa l’articolo B consumando l’articolo A: in questi casi non è possibile calcolare correttamente i costi di produzione.