Le regole definiscono l’**insieme massimo delle caratteristiche** da associare ad ogni singolo articolo «neutro» configurabile. Sono il **contenitore di tutte le «istruzioni»** che il sistema deve considerare durante la configurazione.

Per ogni regola è possibile definire:

-   L’**elenco** e la **sequenza** delle caratteristiche da richiedere all’operatore;
-   L**’elenco** dei **valori** che la caratteristica può assumere per la regola;
-   Un **algoritmo di codifica** per il **codice** e la **descrizione** dell’articolo;
-   Le **logiche di interfacciamento fra le caratteristiche** attraverso la compilazione della tabella «Relazioni» e quindi:
    -   Le caratteristiche obbligatorie o opzionali;
    -   Gli automatismi di compilazione di caratteristiche secondarie dipendenti da una caratteristica di input;
    -   La compatibilità di valori per una caratteristica a fronte della scelta di altri valori.

<img width="" src="https://docs-test.eos-solutions.it/Images/PR000288-0/Rule1_ITA.png"><br>

<img width="" src="https://docs-test.eos-solutions.it/Images/PR000288-0/Rule2_ITA.png"><br>

<img width="" src="https://docs-test.eos-solutions.it/Images/PR000288-0/Rule3_ITA.png"><br>


Questi sono i principali campi presenti nelle regole:

| **Campo**                    | **Descrizione**                                                                                                 |
|------------------------------|-----------------------------------------------------------------------------------------------------------------|
| Codice |Codice regola.|
| Descrizione |Descrizione regola.|
| Stato |I valori ammessi sono: **Aperto** e **Rilasciato**. Una regola in stato **Aperto**: E’ editabile. Gli articoli che la utilizzano non sono configurabili. Il configuratore restituisce l’errore: Stato deve essere uguale a Rilasciato in Regole: Codice=XXXX. Il valore corrente è Aperto. Una regola in stato **Rilasciato**: Non è editabile e non lo sono tutte le tabelle collegate: caratteristiche, relazioni ecc. Gli articoli che la utilizzano sono configurabili.|
| Master |Indica che le caratteristiche e i relativi valori di una regola possono essere utilizzati da altre regole collegate. Il collegamento avviene tramite il campo connessione presente nelle caratteristiche delle regole.|
| Abilita Formato Codice |Viene utilizzato per abilitare la formattazione dei codici articolo/variante creati dal configuratore tramite una formula definita nel campo Formato Codice. Se non abilitato gli articoli / varianti vengono creati con il nr. di serie impostato nel Setup Configuratore.|
| Formato Codice |Definisce la formula con cui viene calcolato il codice articolo/variante generato dal configuratore. E’ possibile inserire caratteri liberi oppure utilizzare i valori delle caratteristiche. Codice caratteristica fra Parentesi Graffe {} per utilizzare la descrizione del valore. Codice caratteristica fra Parentesi Quadre [] per utilizzare il valore. E’ possibile inoltre utilizzare [ITEMNO%] per inserire il codice dell’articolo neutro.|
| Contatore per codice |Viene utilizzato nel caso in cui si voglia aggiungere un progressivo al formato codice.|
| Nr. Cifre Contatore |Identifica il numero di cifre da usare nel Contatore per codice.|
| Usa Descrizione Articolo |Serve per utilizzare la descrizione del codice artico neutro (viene aggiunta prima della descrizione costruita tramite il formato descrizione).|
| Formato Descrizione |Definisce la formula con cui viene calcolata la descrizione dell’articolo/variante generato dal configuratore. E’ possibile inserire caratteri liberi oppure utilizzare i valori delle caratteristiche. Codice caratteristica fra Parentesi Graffe {} per utilizzare la descrizione del valore. Codice caratteristica fra Parentesi Quadre [] per utilizzare il valore. E’ possibile inoltre utilizzare [ITEMNO%] per inserire il codice dell’articolo neutro.   
| Formato Descrizione 2 |Definisce la formula con cui viene calcolata la descrizione 2 dell’articolo/variante generato dal configuratore. E’ possibile inserire caratteri liberi oppure utilizzare i valori delle caratteristiche. Codice caratteristica fra Parentesi Graffe {} per utilizzare la descrizione del valore. Codice caratteristica fra Parentesi Quadre [] per utilizzare il valore. E’ possibile inoltre utilizzare [ITEMNO%] per inserire il codice dell’articolo neutro.   
| Utilizza Excel |Il configuratore prevede la possibilità di associare alla regola un foglio Excel per la gestione delle relazioni. Tramite l’utilizzo di questo campo è possibile decidere quando le formule previste nel foglio Excel vengono eseguite. I valori ammessi sono: **Vuoto** che corrisponde a  mai, **Durante il processo**, **Alla fine del processo**. 
| Ha contenuto (Excel) |Attivo se alla regola è stato associato un foglio di calcolo delle relazioni.|
| Esegui codice personalizzato |Consente di abilitare l’esecuzione di codice personalizzato durante la digitazione dei valori delle caratteristiche. Il codice può essere eseguito durante il processo o alla chiusura del configuratore. Contattare il proprio partner per informazione su come estendere il configuratore.|
| Utilizzare il ciclo standard |Il configuratore per tutti gli articoli con questa regola non genera un ciclo configurato ma utilizza lo stesso ciclo dell’articolo neutro.|
| Tipo di Configurazione |Specifica il funzionamento del configuratore (articoli o varianti). Il tipo predefinito utilizza la configurazione a Setup.|

<br>
<br>
 
 

