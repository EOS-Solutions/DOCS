Dall’ordine di vendita **Rilasciato** è possibile creare il piano di fatturazione dedicato tramite apposita funzione: "Piano di fatturazione (IPL)".

<img width="" src="https://docs-test.eos-solutions.it/Images/PR000286-0/8InvoicingPlan-ITA.png"><br>

Nel piano di fatturazione appena creato, sarà possibile **richiamare un template preconfigurato**, variando eventualmente i dati di testata e/o di riga in base alle esigenze del singolo ordine:

<img width="" src="https://docs-test.eos-solutions.it/Images/PR000286-0/9InvoicingPlan-ITA.png"><br>

Nel piano di fatturazione sono visualizzati diversi importi, tra i quali:

<img width="" src="https://docs-test.eos-solutions.it/Images/PR000286-0/10InvoicingPlan-ITA.png"><br>

|  Opzione   |  Descrizione   |
| --- | --- |
| Importo ordine | totale imponibile dell’ordine di vendita |
| Importo totale anticipo | totale dell’imponibile degli anticipi che verranno fatturati |
| Importo a chiusura da fatturare | totale imponibile delle fatture a saldo da emettere |

Completare se necessario la configurazione dei campi di registrazione del piano di fatturazione:

<img width="" src="https://docs-test.eos-solutions.it/Images/PR000286-0/11InvoicingPlan-ITA.png"><br>

A livello di riga del piano di fatturazione, è possibile compilare o modificare alcuni campi:

<img width="" src="https://docs-test.eos-solutions.it/Images/PR000286-0/12InvoicingPlan-ITA.png"><br>

I valori relativi alle percentuali o agli importi delle righe di fatture di anticipo, possono essere calcolati come:

* Percentuale dell’importo totale dell’ordine di vendita (l’importo verrà ricalcolato in automatico)

<img width="" src="https://docs-test.eos-solutions.it/Images/PR000286-0/13InvoicingPlan-ITA.png"><br>

* Importo fisso rispetto al totale dell’ordine di vendita (le percentuali verranno ricalcolate in automatico).

<img width="" src="https://docs-test.eos-solutions.it/Images/PR000286-0/14InvoicingPlan-ITA.png"><br>

Nel caso i valori o le quantità nell’ordine di vendita venissero variati è possibile utilizzare la funzione "Ricalcola piano fattura" con due opzioni:

* **Ricalcola percentuali:** gli importi rimarranno invariati e le percentuali saranno adattate al nuovo totale;

* **Ricalcola importi:** le percentuali rimarranno invariate e gli importi saranno adattati al nuovo totale.

| N.B. |
| --- |
| Il ricalcolo avrà effetto solo sulle fatture di anticipo non ancora registrate |

<img width="" src="https://docs-test.eos-solutions.it/Images/PR000286-0/15InvoicingPlan-ITA.png"><br>

<img width="" src="https://docs-test.eos-solutions.it/Images/PR000286-0/16InvoicingPlan-ITA.png"><br>

Ogni riga può avere diversi metodi e condizioni di pagamento in modo che ogni fattura nasca con i termini di pagamento prestabiliti senza ulteriori interventi da parte dell’utente:

<img width="" src="https://docs-test.eos-solutions.it/Images/PR000286-0/17InvoicingPlan-ITA.png"><br>

Per creare le fatture/note credito di vendita dal piano di fatturazione è sempre necessario indicare quale riga si desidera elaborare, tramite il flag "**Esegui azione**".

<img width="" src="https://docs-test.eos-solutions.it/Images/PR000286-0/18InvoicingPlan-ITA.png"><br>

Successivamente per generare le diverse tipologie di documento è necessario utilizzare le seguenti funzioni presenti in testata:

<img width="" src="https://docs-test.eos-solutions.it/Images/PR000286-0/19InvoicingPlan-ITA.png"><br>

|  Opzione   |  Descrizione   |
| --- | --- |
| Crea fattura anticipata | per generare le fatture di anticipo |
| Crea fattura | per generare la fattura di chiusura parziale, fattura di chiusura parziale con detrazioni, fattura di chiusura |
| Crea nota di credito | per generare le note di credito a storno delle fatture di anticipo |

Le azioni descritte, generano i documenti di vendita provvisori, **l’ultimo documento che dovrà essere generato è la fattura di chiusura** (al netto di eventuali note di credito).

Creando la fattura di anticipo viene proposta una request page nella quale è possibile impostare la "**Data di registrazione**" con la quale si vuole generare il documento di anticipo e abilitare l'opzione "**Dividi righe per IVA**" (abilitata di default); tale opzione permette di generare tante righe nella fattura di anticipo quanti sono gli assoggettamenti IVA presenti nelle righe dell’ordine di vendita, al quale è collegato il piano di fatturazione (es.: riga con IVA al 10% e riga con IVA al 22%). 

<img width="" src="https://docs-test.eos-solutions.it/Images/PR000286-0/20InvoicingPlan-ITA.png"><br>

La prima fattura di vendita di anticipo generata dal piano di fatturazione nell’esempio contiene le righe spaccate per codice IVA (IVA22 e IVA10) in quanto nell’ordine di vendita le righe articolo presentano due codici IVA differenti (IVA22 e IVA10).  

**Fattura di anticipo**

<img width="" src="https://docs-test.eos-solutions.it/Images/PR000286-0/21InvoicingPlan-ITA.png"><br>

**Ordine di vendita**

<img width="" src="https://docs-test.eos-solutions.it/Images/PR000286-0/22InvoicingPlan-ITA.png"><br>

Una volta registrata la fattura di anticipo sul piano di fatturazione verranno riportate le seguenti informazioni:

**Informazioni di riga:**

<img width="" src="https://docs-test.eos-solutions.it/Images/PR000286-0/23InvoicingPlan-ITA.png"><br>

* Importo fatturato: totale della riga di anticipo fatturata (iva esclusa)

* Nr. fattura: Numero di protocollo della fattura di vendita registrata

* Data di registrazione: data di registrazione della fattura di vendita registrata
 
**Informazioni di testata:**

<img width="" src="https://docs-test.eos-solutions.it/Images/PR000286-0/24InvoicingPlan-ITA.png"><br>

* Importo Anticipo fatturato: imponibile degli anticipi fatturati

* Importo totale fatturato: importo totale iva inclusa fatturato

Se si desidera stornare la fattura di anticipo registrata, è necessario utilizzare la funzione preposta: "Crea nota credito", in questo caso BC genererà una nota di credito di vendita a storno totale dell’anticipo.

<img width="" src="https://docs-test.eos-solutions.it/Images/PR000286-0/25InvoicingPlan-ITA.png"><br>

Nota di credito di vendita a storno della fattura di anticipo: 

<img width="" src="https://docs-test.eos-solutions.it/Images/PR000286-0/26InvoicingPlan-ITA.png"><br>

Dal piano di fatturazione sarà possibile visualizzare a livello di riga:

* Nr. nota credito: numero di protocollo della nota credito registrata

* Importo nota credito: il valore di storno dell’anticipo registrato con la nota credito

<img width="" src="https://docs-test.eos-solutions.it/Images/PR000286-0/27InvoicingPlan-ITA.png"><br>

Anche gli importi di testata verranno aggiornati di conseguenza: 

<img width="" src="https://docs-test.eos-solutions.it/Images/PR000286-0/28InvoicingPlan-ITA.png"><br>

Dopo aver registrato le fatture di anticipo e effettuato la spedizione parziale o completa degli articoli presenti nell’ordine di vendita, è possibile generare la **Fattura a chiusura parziale**, la **Fattura a chiusura parziale con detrazioni**, la **Fattura a chiusura parziale con detrazioni fino a capienza** (se presenti nel piano di fatturazione) ed infine la fattura di chiusura a saldo **Fattura di chiusura**, utilizzando la funzione "Crea fattura":

<img width="" src="https://docs-test.eos-solutions.it/Images/PR000286-0/29InvoicingPlan-ITA.png"><br>

Cliccando sulla funzione Crea fattura, si aprirà una request page nella quale sarà possibile scegliere se generare le righe di storno dell’anticipo precedentemente fatturato, direttamente nella fattura a saldo (opzione di default) oppure creare un’apposita nota di credito contenente le sole righe a storno dell’anticipo: 

<img width="" src="https://docs-test.eos-solutions.it/Images/PR000286-0/30InvoicingPlan-ITA.png"><br>

La fattura a saldo verrà generata con data registrazione pari alla Data fatturazione prevista impostata nella relativa riga del piano di fatturazione:

<img width="" src="https://docs-test.eos-solutions.it/Images/PR000286-0/31InvoicingPlan-ITA.png"><br>

Nel caso si scelga di creare la fattura a chiusura con storno delle righe di anticipo direttamente in fattura, il sistema andrà a generare un unico documento (fattura di vendita) contenente le righe articolo (di saldo) e le righe di storno dell’anticipo (spaccate per codice IVA):

<img width="" src="https://docs-test.eos-solutions.it/Images/PR000286-0/32InvoicingPlan-ITA.png"><br>

Nel caso invece in cui si scelga l’opzione di generare le righe a storno dell’anticipo con emissione di apposita nota di credito, verranno creati due documenti:

* La nota di credito contenente le sole righe di storno anticipo

<img width="" src="https://docs-test.eos-solutions.it/Images/PR000286-0/33InvoicingPlan-ITA.png"><br>

* La fattura di saldo (senza righe di storno)

<img width="" src="https://docs-test.eos-solutions.it/Images/PR000286-0/34InvoicingPlan-ITA.png"><br>

Una volta registrata la fattura a saldo, il piano di fatturazione risulterà completamente fatturato:

<img width="" src="https://docs-test.eos-solutions.it/Images/PR000286-0/35InvoicingPlan-ITA.png"><br>

Dal piano di fatturazione è possibile avere visibilità degli incassi registrati a fronte delle fatture registrate dal piano di fatturazione, tramite i campi Importo incassato e Importo incassato (VL):

<img width="" src="https://docs-test.eos-solutions.it/Images/PR000286-0/36InvoicingPlan-ITA.png"><br>

Nei movimenti contabili clienti è possibile visualizzare il **numero del piano di fatturazione** su tutti i movimenti generati tramite l’app IPL, compresi gli incassi collegati a fatture generate da piano di fatturazione:

<img width="" src="https://docs-test.eos-solutions.it/Images/PR000286-0/37InvoicingPlan-ITA.png"><br>

## Gestione fatture parziali con detrazioni

Come indicato anche nei capitoli precedenti della documentazione sono presenti due diverse tipologie di fatture di chiusura parziali con detrazioni:

* **Fattura di chiusura parziale con detrazioni:** fattura a saldo intermedia con recupero, pro quota, dell’anticipo precedentemente contabilizzato.
* **Fattura di chiusura parziale con detrazioni fino a capienza:** fattura a saldo intermedia con recupero, totale fino a capienza, dell’anticipo precedentemente contabilizzato.

Di seguito un esempio che evidenzia la differenza tra la due tipologie descritte:

### Creazione dell’ordine di vendita
La procedura ha inizio con la creazione di un ordine di vendita, al quale viene associato un template di piano di fatturazione. Questo template è stato precedentemente configurato nei setup e prevede l’emissione automatica di una fattura di anticipo del 50% al momento della conferma dell’ordine.

<img width="" src="https://docs-test.eos-solutions.it/Images/PR000286-0/38InvoicingPlan-ITA.png"><br>

### Emissione della fattura di anticipo
Con l’ordine confermato e il piano attivo, si procede alla generazione della fattura di anticipo del 50% del valore dell'ordine. 

<img width="" src="https://docs-test.eos-solutions.it/Images/PR000286-0/39InvoicingPlan-ITA.png"><br>

L’anticipo registrato è ora disponibile per essere automaticamente detratto dalle successive fatture di chiusura, in base all’avanzamento delle spedizioni. 

### Spedizione parziale della merce
Successivamente, viene effettuata una spedizione parziale della merce ordinata, pari a alla metà del valore complessivo dell’ordine. Questa operazione viene eseguita tramite la consueta registrazione della spedizione nel documento di vendita.

<img width="" src="https://docs-test.eos-solutions.it/Images/PR000286-0/40InvoicingPlan-ITA.png"><br>

La quantità effettivamente spedita rappresenta la base sulla quale verrà calcolata la fattura di chiusura.

### Generazione della fattura di chiusura parziale con detrazioni fino a capienza
Una volta completata la spedizione parziale, si procede con la creazione della fattura di **chiusura parziale con detrazioni fino a capienza**. Il sistema calcola automaticamente l’importo da fatturare sulla base delle quantità spedite e applica la detrazione dell’anticipo registrato, fino a capienza.

<img width="" src="https://docs-test.eos-solutions.it/Images/PR000286-0/41InvoicingPlan-ITA.png"><br>

Nel caso specifico, poiché sia l’anticipo che la spedizione corrispondono al 50% dell’ordine, il valore della fattura di chiusura risulta interamente coperto dall’anticipo in quanto copre tutta la capienza, e il documento viene generato con valore netto pari a zero.

<img width="" src="https://docs-test.eos-solutions.it/Images/PR000286-0/42InvoicingPlan-ITA.png"><br>

### Differenza con fattura di chiusura parziale con detrazione (non a capienza)
Generando invece una **fattura di chiusura parziale con detrazione** (non a capienza) il documento risulta differente in quanto la riga di storno anticipo avrà un valore relativo alla quota-parte dell'anticipo, ovvero il 50% 

<img width="" src="https://docs-test.eos-solutions.it/Images/PR000286-0/44InvoicingPlan-ITA.png"><br>







 


