Al fine di poter utilizzare la funzione "Suggerisci riga per imballaggio" è necessario compilare un setup in "Istruzioni per l'imballaggio":

Tale setup fornisce al sistema le informazioni per creare il packaging per ogni diverso articolo:

<img width="" src="https://docs-test.eos-solutions.it/Images/PR000560-0/EX055-PL-01-ITA.png"><br>
<br>

|**Campo**|**Descrizione**|
|:---|:---|
|Nr.|Nr. istruzione di imballaggio.|
|Disabilitato|Si può abilitare o disabilitare la riga una volta creata|
|Priorità|E' possibile assegnare una priorità alla riga indicando dei valori numerici. Il più alto ha priorità massima.|
|Codice categoria articolo / Nr. articolo / Cod. variante|Indicare l'articolo ed eventualmente la categoria e la variante|
|Cod. unità di misura|Specifica l'unità di misura dell'articolo|
|Tipo origine|E' possibile scegliere tra Cliente / Fornitore / Agente / Output ed eventualmente selezionare un Numero e una Cat. registrazione|
|Default|Specificare l'istruzione come predefinita per la combinazione articolo e origine |
|Nr. materiale di imballaggio|inserire il materiale di imballaggio usato per l'imballaggio dell'articolo.|
|Nr. portacarico|Inserire il portacarico usato per l'imballaggio dell'articolo.|
|Quantità|Quantità per materiale di imballaggio (ad esempio 20 pz per scatola). Se l'istruzione non prevede un materiale di imballaggio ma solo un portacarico si intende quantità per portacarico.|
|Nr. di strati|Nr. di strati con cui vengono disposti i materiali di imballaggio all'interno del portacarico. Se l'istruzione non contiene un materiale di imballaggio indica il numero di strati con cui vengono disposti gli articoli nel portacarico.|
|Qtà. per strato|Quantità del materiale di imballaggio per ogni strato del portacarico. Da utilizzare solo se l'istruzione prevede sia un materiale di imballaggio che un portacarico, in caso contrario impostare 1.|
|Suggerisci unità di carico|Specifica quali unità di carico vengono create durante il suggerimento della Packing List per questa istruzione. I valori ammessi sono: **Entrambi**, **Imballaggi**, **Portacarichi**.|
|Codice unità di misura secondaria|Specifica un'unità di misura secondaria calcolata in aggiunta alle quantità predefinite.|
|Fattore unità di misura secondaria|Specifica un fattore di unità di misura secondario calcolato in aggiunta alle quantità predefinite.|
|Obbligatorio|quando è impostato, è necessario specificare un imballaggio nel documento di spedizione|


Ad esempio inserendo una riga ordine per l'articolo 1000 con quantità 20 con le seguenti istruzioni di carico:

<img width="" src="https://docs-test.eos-solutions.it/Images/PR000560-0/EX055-PL-02-ITA.png"><br>

* Materiale di imballaggio BOX01.
* Portacarico PALLET01.
* Quantità 4. Significa che in ogni BOX01 ci sono 4 unità dell'articolo 1000.
* Nr. di strati 2. Nel portacarico PALLET01 vengono previsti due strati.
* Qtà per strato 2. Significa che per ogni strato sono previste 2 BOX01. Per un totale di 4 BOX01. 

Ottengo il seguente calcolo del Packing List:

<img width="" src="https://docs-test.eos-solutions.it/Images/PR000560-0/EX055-PL-03-ITA.png"><br>

* 2 PALLET01.
* 5 BOX01.
* 20 unità dell'articolo 1000.
* il primo PALLET01 è completo e quindi contiene 4 BOX01 e 16 unità dell'articolo 1000.
* Il secondo PALLET01 invece contiene il resto e cioè 1 BOX01 con 4 unità dell'articolo 1000.