L'app estende i giornali di registrazione Output e Consumi con una serie di nuove funzionalità:

* **Registra righe filtrate**: la funzione prova a registrare tutte le righe nella visualizzazione corrente (rispettando i filtri applicati).Questa funzione è stata inserita anche in Registrazioni di produzione presente  negli ordini di produzione rilasciati.
* **Registra batch**: la funzione prova a registrare tutte le righe presenti nel batch corrente (ignorando eventuali filtri applicati).
* **Registra ordine produzione selezionato**: la funzione prova a registrare le righe presenti nel batch appartenenti allo stesso ordine di produzione della riga selezionata. 

A differenza della funzione di registrazione standard queste funzioni non si fermano al primo errore ma proseguono nella registrazione lasciando nel giornale le righe non registrate a causa di errori. 

<img width="" src="https://docs-test.eos-solutions.it/Images/PR000986-0/PostBatch1_ITA.png"><br>

La factbox Verifica registrazione è una funzionalità standard non utilizzata dalle funzionalità di registrazione dell’app MMM. 

E’ possibile attivare la scrittura di un log per avere i messaggi di errore delle righe che non sono state registrate. Nel setup Manufacturing è presente un campo denominato **Abilita log delle registrazioni di produzione**: 

<img width="" src="https://docs-test.eos-solutions.it/Images/PR000986-0/PostBatch2_ITA.png"><br>

Se il log è abilitato nei giornali di registrazioni output e consumi è possibile per ogni singola riga vedere il messaggio di errore nell’apposita factbox. Se la registrazione avviene tramite coda processi i log sono disponibili nella pagina **Registro messaggi di errore**.

<img width="" src="https://docs-test.eos-solutions.it/Images/PR000986-0/PostBatch3_ITA.png"><br>

La funzione **Registra batch** è pianificabile tramite code processi. Entrando ad esempio nella Registrazione consumi è possibile utilizzare l’azione **Schedula la registrazione consumi con coda processi (MMM)** ed effettuare la pianificazione di uno specifico batch. 

<img width="" src="https://docs-test.eos-solutions.it/Images/PR000986-0/PostBatch4_ITA.png"><br>

Nei giornali di registrazione consumi e output è presete inoltre una funzione denominata **Cancella tutte le righe (MMM)** per eliminare tutte le righe nella visualizzazione corrente. L’azione risulta molto utile quando è necessario cancellare giornali di registrazione con molte righe. 
