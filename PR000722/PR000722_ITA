Nella  pagina Setup DocFinance è possibile definire i principali parametri per il funzionamento dell'interfaccia.

**Tab Generale**

<img width="" src="https://docs-test.eos-solutions.it/Images/PR000722-0/IT_SetupDcf_01_DCF.png"><br>


| **Campo**                   | **Descrizione**                                                                                                                                           |
|-----------------------------|-----------------------------------------------------------------------------------------------------------------------------------------------------------|
| Cod. società                | Identificativo della società (codice fornito da DocFinance)                                                                                                      |
| Rimuovi Cod. paese da P.IVA | Se l'opzione è attiva, nell’export delle anagrafiche clienti/fornitori, viene omessa l’esportazione dei primi due caratteri della partita IVA ("IT") se il soggetto è residente in Italia.  |



**Tab Opzioni**

<img width="" src="https://docs-test.eos-solutions.it/Images/PR000722-0/IT_SetupDcf_02_DCF.png"><br>


| **Campo**                                          | **Descrizione**                                                                                                                                                                                                |                                                                                                                                                                                                                                                                                                                                            
|----------------------------------------------------|----------------------------------------------------------------------------------------------------------------------------------------------------------------------------------------------------------------|
| Prefisso clienti/fornitori                         | Prefisso che consente a DocFinance di distinguere fra cliente e fornitore nel caso in anagrafica siano stati codificati con caratteri numerici. Il prefisso viene anteposto al codice in fase di esportazione. Esso è utilizzato nel flusso "Scadenzari clienti/fornitori".                                                                                                                       
| Default rating cliente/fornitore                   | Si esporta questo dato se non è presente un valore di default in anagrafica cliente/fornitore e nella tabella Metodi di pagamento.                         |                                                                                                                                                                                                                                                                                   
| Default GG medi ritardo cliente/fornitore          | Se non è presente un default sull'anagrafica, viene considerato questo valore.                                                                                                                                  |
| Default linea                                      | Campo necessario a DocFinance. Indica la linea commerciale.                                                                                                                                                     |                                                                 
| Default voce fin. cliente/fornitore                | Viene impostato come valore di default se non presente in anagrafica cliente/fornitore (nel Tab DocFinance, campo Voce finanziaria DocFinance).                                                                 |                                                                                                                                                       
| Conto corrente di default                          | Se non è presente la banca di canalizzazione sul cliente/fornitore, viene esportata quella presente in questo campo.                                                                                            |                                                                                 
| Metodo pagamento di default                        | Se non è presente il metodo di pagamento sul cliente/fornitore, è possibile inserirne uno da esportare in questo campo.                                                                                         |                                                                                                                                                                                                   
| Rating rate scadute                                | Rating assegnato alle rate scadute. Tale valore è prevalente sul valore di default previsto nella tabella Metodi di pagamento o su quelli presenti in anagrafica cliente/fornitore.                              |                                                                                                                                                                                                          
| Nr. campo cod. paese                               | Specifica quale campo della tabella Paesi contiene il codice ISO necessario all'esportazione.                                                                                                                   |                                                                                                                                                                                                                                                                                                          
| File precedente importato completamente registrato | Se l'opzione è abilitata, non si consente la registrazione di nuove scritture CoGe se quelle importate precedentemente non sono state tutte registrate. Si suggerisce di abilitare questa opzione.              |                                                                                                                                                                                                                                                                
| Verifica campi CBI obbligatori                     | Abilita il controllo sull'obbligatorieta dei campi Città e Cod. Paese in anagrafica cliente/fornitore. Tali campi sono obbligatori per le disposizioni di pagamento/incasso secondo lo standard CBI. Il controllo opera in fase di esportazione delle anagrafiche. Se il controllo viene abilitato, viene generato un errore se sono presenti anagrafiche senza i dati in questione.                                                              |                                                                                                                                                                                                                                                                



**Tab Numerazione**

<img width="" src="https://docs-test.eos-solutions.it/Images/PR000722-0/IT_SetupDCF_03_Dcf.png"><br>


| **Campo**     | **Descrizione**                                  |
|---------------|--------------------------------------------------|
| Nr. Notula RA | Permette di definire un numeratore per le notule. |



**Tab Registrazioni**

<img width="" src="https://docs-test.eos-solutions.it/Images/PR000722-0/IT_SetupDcf_04_DCF.png"><br>


| **Campo**                                | **Descrizione**                                                                           |
|------------------------------------------|-------------------------------------------------------------------------------------------|
| Def. registrazioni generali              | Definisce il giornale di registrazione per le registrazioni CoGe importate da DocFinance. |
| Nome batch contabile                     | Definisce il batch contabile utilizzato per importare le registrazioni CoGe               |
| Prefisso reg. COGE                       | Permette di definire un prefisso per il numero documento nelle transazioni importate.     |
| Includi numeratore DCF in nr. documento  | Specifica se includere il numeratore DocFinance nel nr. documento delle righe di giornale.|
| Descrizione da NOTE                      | Nell'import delle registrazioni CoGe, gestisce il campo NOTE se valorizzato in DocFinance.|



**Tab DocCredit**<br>
Nel tab DocCredit è possibile abilitare il flusso dati per il modulo DocCredit e gestire i principali parametri di esportazione.
Se si abilita DocCredit, il flusso dati "Scadenzari clienti/fornitori" sarà arricchito con i dati richiesti.

In particolare, saranno esportati i seguenti dati.
* Nel campo "Note" saranno esportati l'agente di riferimento e l'informazione di fattura insoluta (per le fatture con metodo di pagamento RIBA o SDD). Tali informazioni sono relative al solo scadenzario clienti.
* Le scadenze relative agli ordini/ordini di reso di vendita e acquisto.
* Le scadenze relative a spedizioni e carichi, inclusi spedizioni/carichi da reso (è necessario abilitare lo specifico setup).


<img width="" src="https://docs-test.eos-solutions.it/Images/PR000722-0/IT_Setupdcf_Doccred_05_DCF.png"><br>


| **Campo**                     | **Descrizione**                                                                                     |
|-------------------------------|-----------------------------------------------------------------------------------------------------|
| Abilita DocCredit             | Abilita l'esportazione dei dati richiesti da DocCredit. Nel campo "Note" saranno esportati il codice agente e il codice insoluto.|   
| Esporta ordini                | Abilita l'esportazione degli ordini/ordini di reso di vendita e acquisto nello scadenzario.   |   
| Codice ordini vendita         | Codice assegnato agli ordini di vendita.                                             |  
| Codice ordini acquisto        | Codice assegnato agli ordini di acquisto.                                             |	
| Codice ordini reso vendita    | Codice assegnato agli ordini di reso vendita.                                        |	
| Codice ordini reso acquisto   | Codice assegnato agli ordini di reso acquisto.                                       |	
| Esporta dettaglio spedizione/carico | Abilita l'esportazione delle spedizioni e dei carichi (inclusi i documenti di reso).    |   
| Codice spedizioni vendita   | Codice assegnato alle spedizioni di vendita.                                         |   
| Codice ricevimenti acquisto | Codice assegnato ai ricevimenti di acquisto.                                         |
| Codice carichi reso vendita      | Codice assegnato ai carichi di reso vendita.                                    |   
| Codice spedizioni reso acquisto  | Codice assegnato alle spedizioni di reso acquisto.                              |
| Tipo pagamento insoluto            | Codice assegnato alle fatture insolute. Il valore viene esportato nel campo "Tipo pagamento" del tracciato. Il valore di default da impostare è "**IN**". |

<br>***Nota***: i codici assegnati a ordini, spedizioni, ricevimenti sono esportati:
* nel campo "Provenienza"
* come suffisso del numero del documento nel campo "Chiave Co.Ge."


**Abilita DocCredit**<br>
Se si abilita DocCredit, nel campo "Note" del tracciato "Scadenzario clienti/fornitori" saranno esportate  le informazioni relative all'agente e alle fatture insolute (tali informazioni sono relative al solo scadenzario clienti).

***Codice Agente***<br>
Nel campo "Note" sarà indicato il codice agente. L'informazione sarà esposta con la stringa: "DCA:" + "Cod. agente”.

Nota: è esportato il codice agente presente sul movimento contabile cliente (che riporta l’agente inserito nel campo "Cod. agente" della testata del documento fattura a nota credito).

Nel caso si utilizzi l'app "CMS" (Commission), si ricorda che l'agente, impostato automaticamente nel campo  "Cod. agente" del documento, è l'agente avente il ruolo definito nel Setup provvigioni - "Ruolo agente primario".

***Tipo pagamento insoluto***<br>
Se la fattura, con metodo di pagamento Riba o SDD, è insoluta sarà esportata, nel campo "Note", la stringa "DCN:" + "Nr. effetto"  (ove il Nr. effetto è desunto dal campo "Nr. definitivo effetto cliente" presente sulla riga della Distinta cliente emessa).

**Ordine di esportazione**<br>
Le informazioni nel campo "Note" saranno esposte nel seguente ordine: sarà riportata prima l'informazione relativa all'insoluto, poi il codice agente.

**Informazioni scadenze Ordini e Spedizioni**<br>
Abilitando il campo "Esporta ordini" saranno esportati, nel flusso "Scadenzario", le scadenze relative agli ordini/ordini di reso di vendita e acquisto.
L'esportazione avviene secondo le seguenti regole.
* Sono esportati gli ordini in stato “Rilasciato”, fatturabili (che non abbiano una causale che ne preveda la non fatturabilità) per la quota inevasa e per la quota ancora da fatturare.
Non sono esportati, quindi, gli ordini non fatturabili; gli ordini che hanno l'attributo "Criterio di registrazione" impostato a "Non fatturare/Forza come fatturato".

* Le scadenze sono riproporzionate in base al numero di scadenze previste dalle condizioni di pagamento presenti sull'ordine.
* La data scadenza è calcolata in base alla data presente sulle **righe** del documento:
    - dalla "Data spedizione" per gli ordini di vendita;
    - dalla "Data carico prevista" per gli ordini di acquisto.

* La Data valuta è calcolata come "Data scadenza" + "Giorni medi di ritardo".
I giorni di ritardo vengono desunti dalla scheda cliente/fornitore e, se non presenti, dal campo "Default GG medi ritardo cliente/fornitore" del Setup Docfinance.

* Se la data spedizione/data carico prevista non è presente sulle righe del documento si utilizza la corrispondente data presente sulla testata. Nel caso l'informazione non sia presente sul documento si utilizza la "Data lavoro" (Workdate).

* Se la condizione di pagamento non è presente sull'ordine o la condizione di pagamento non ha il setup per il calcolo delle scadenze, allora si assume una scadenza "a vista" ("0G").

**Opzione "Esporta dettaglio spedizione/carico"**<br>
Nel caso sia abiliti l'opzione "Esporta dettaglio spedizione/carico" saranno esportate le scadenze relative a spedizioni e carichi (inclusi di documenti di reso). 
I criteri di esportazione sono: 
* le scadenze per le spedizioni/carichi non ancora fatturati sono calcolate dalla ***data di registrazione*** del documento.
* Per gli ordini viene esportata esclusivamente la quota inevasa (se l'opzione "Esporta dettaglio spedizione/carico" non è attiva, invece, viene esportata la quota inevasa e la quota spedita non fatturata).



**Tab Criteri di conservazione**<br>
Tramite i criteri di conservazione è possibile definire il periodo di tempo per il quale sono conservati gli archivi dello scambio dati con DocFinance.

Gli archivi in oggetto sono i seguenti.
* Archivio batch COGE.
* Archivio anagrafiche.
* Archivio scadenzari clienti/fornitori.

I dati antecedenti al periodo di conservazione possono essere, quindi, eliminati.
L'eliminazione avviene tramite coda processo, che può essere creata tramite l'azione "Coda Processi - criteri conservazione".


<img width="" src="https://docs-test.eos-solutions.it/Images/PR000722-0/IT_Setupdcf_Logret_06_DCF.png"><br>

| **Campo**               | **Descrizione**                                                                 |
|-------------------------|---------------------------------------------------------------------------------|
| Modalità eliminazione dati               | ***Completo***: l'eliminazione di tutti i dati, che rientrano nei criteri stabiliti, avviene nell'ambito dell'esecuzione della singola coda processo. La cancellazione avviene per blocchi di record in base al parametro specificato nel campo “Dimensioni blocco eliminazione”.<br> ***Parziale***: per ogni esecuzione della coda processi sarà cancellato solo il numero di record specificato a setup nel campo "Dimensioni blocco eliminazione" su ciascuna delle tre tabelle di archivio. Questa modalità impegna meno le risorse di sistema, ma sino a che tutti gli archivi non sono stati eliminati, potrebbero esserci archivi cancellati parzialmente. La cancellazione viene effettuata a blocchi di 1'000 record fino al raggiungimento della "Dimensione blocco eliminazione". |
| Dimensione blocco eliminazione           | Specifica il numero di record che verranno eliminati per singola istanza su ciascuna delle tabelle di archivio. Se uguale a 0 verranno utilizzati i seguenti valori di default in base alla modialità: completo 1'000, parziale 10'000.
| Periodo cons. archivio import            | Definisce il periodo di conservazione, in giorni, dell'archivio di import "Archivio batch COGE").                                |
| Periodo cons. archivio export            | Definisce il periodo di conservazione, in giorni, degli archivi di export "Archivio Anagrafiche" e "Archivio scadenzari clienti/fornitori".      |

<br>
Nota: il periodo di conservazione impostato a "0" non viene considerato. Per ragioni di sicurezza, se si abilita la coda processo senza impostare un valore maggiore di zero non saranno cancellati record.

Se entrambi i campi ("Periodo cons. archivio import" e "Periodo cons. archivio export") non vengono impostati, la coda processo andrà in errore in quanto deve essere impostato un valore maggiore di zero per almeno un tipo di archivio.


**Tab Connessione**

<img width="" src="https://docs-test.eos-solutions.it/Images/PR000722-0/EN_Setupdcf_Conness_07_DCF.png"><br>


| **Campo**               | **Descrizione**                                                                 |
|-------------------------|---------------------------------------------------------------------------------|
| ID Tenant               | Visibile solo in SAAS, mostra il tenant sui cui è presente BC.                   |
| Nome Ambiente           | Nome del servizio / ambiente in SAAS.                                            |
| Editore/gruppo/versione | Dati riguardanti l’API                                                          |
| ID Società              | ID univoco della società corrente, sui cui verrà abilitato l’import/export dei dati. |

<br>I nomi dei campi del Tab Connessione corrispondono esattamente ai campi del servizio BC a cui si è fatto login e che vanno specificati all'interno del software DocFinance.
In un installazione OnPrem potrebbe essere presente un servizio dedicato per le chiamate API, in tal caso l'environment name da specificare in DocFinance potrebbe differire rispetto a quello mostrato nel "Setup DocFinance" su BC.
