È il setup che consente di stabilire quando va generato un ordine di controllo automatico. Dopo aver generato una riga di setup e possibile disattivarla, se necessario, mettendo il flag su **Bloccato**.

<img width="" src="https://docs-test.eos-solutions.it/Images/PR000485-0/6ProductQualityAssurance-ITA.png"><br>

| Tipo di controllo | Descrizione |
| --- | --- |
| Carico | Utilizzato per magazzini con e senza warehouse. Alla registrazione del documento di carico, da ordine di acquisto o carico whse, verrà creato in automatico un ordine di controllo qualità. |
| In corso | Utilizzata in caso di cicli multifase. In un ordine di produzione alla registrazione del movimento contabile di capacità verrà creato in automatico un ordine di controllo qualità. |
| Output | In un ordine di produzione alla registrazione del movimento contabile articolo verrà creato in automatico un ordine di controllo qualità. Se vengono fatti X versamenti verranno creati X ordini di controllo. |
| Ordine vendita | Utilizzato per magazzini senza warehouse. L’app permette di staccare un ordine di controllo qualità dall’ordine di vendita. |
| Spedizione | Utilizzato per magazzini senza warehouse. L’app permette di staccare un ordine di controllo qualità dalla spedizione di vendita registrata, da attivare tramite custom. |
| Ordine acquisto | Utilizzato per magazzini senza warehouse. Prima della registrazione del documento di carico l’app permette di staccare un ordine di controllo dall’ordine di acquisto. Questa tipologia definita «controllo in ingresso» è tipica del food in quanto i controlli sul camion vengono fatti prima dell’accettazione merce. |
| Carico whse. | Utilizzato per magazzini con warehouse. Prima della registrazione del documento di carico l’app permette di staccare un ordine di controllo qualità dal carico whse. Come detto sopra questa tipologia definita «controllo in ingresso». |
| Spedizione whse. | Utilizzato per magazzini con warehouse. L’app permette di staccare un ordine di controllo qualità manualmente dalla spedizione whse. |

Una volta definito il tipo di controllo, è necessario specificare dei filtri per definire in quali particolari casistiche effettuare i test.  E’ possibile filtrare per:

* Cod. categoria articolo

* Nr. articolo

* Cod. variante

* Cod. ubicazione

* Tipo di test

Nei campi **Tipo** e **Nr.** è possibile filtrare per:

* Fornitore: se il Tipo di controllo è **Carico**

* Area di produzione se il Tipo di controllo è **In corso** o **Output**

* Centro di lavoro se il Tipo di controllo è **In corso** o **Output**

* Cliente

Il campo **CQ in carichi conto lavoro** specifica se tale setup matrice è attivo anche per l'ordine di produzione del conto lavoro: 

| Nome | Descrizione |
| --- | --- |
| ULTIMA FASE | attivo se il conto lavoro è l'ultima fase dell'ordine di produzione |
| TUTTE LE FASI | attivo in tutte le fasi dell'ordine di produzione |

Il campo **Cumula Outut**, se abilitato, permette a fronte di registrazioni di output successive dello stesso ordine di produzione e dello stesso lotto/seriale di cumulare la quantità versata sull'ordine di controllo già aperto. 
