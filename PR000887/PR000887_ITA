L’App **FID – Factoring ed Anticipo fatture** consente la gestione dei processi relativi alle forme di finanziamento aziendale tramite gli strumenti del factoring (sia pro soluto che pro solvendo) e dell’anticipo fatture.

### Factoring
Il factoring è il contratto con il quale un’azienda cede ad una società di factoring (Factor) i propri crediti commerciali al fine di ottenere subito liquidità e una serie di servizi correlati alla gestione del credito ceduto: la loro gestione e amministrazione, l’incasso e l’anticipazione dei crediti prima della loro scadenza. La cessione del credito deve essere notificata al debitore che deve accettarla.
Si distinguono le seguenti tipologie di factoring in base al soggetto su cui ricade il  rischio di insolvenza.
* Pro soluto: Il factor si assume il rischio di insolvenza dei crediti ceduti.
La società di factoring acquista i crediti senza diritto di rivalsa in caso di inadempimento del venditore. La società di factoring si accolla il rischio che il debitore non paghi.
* Pro solvendo: il rischio dell’eventuale insolvenza dei crediti ceduti rimane in campo all’azienda cliente. La società di factoring acquista i crediti con diritto di rivalsa in caso di inadempimento del debitore.

### Anticipo fatture

L’anticipo fatture è un tipo di finanziamento mediante il quale l’impresa chiede alla propria banca di anticipare il pagamento di fatture già emesse ma non ancora incassate.
Si possono distinguere due diverse tipologie di anticipo fatture, in funzione del fatto che l’onere di procedere alla riscossione rimanga all’impresa o sia preso in carico dalla banca.
* Nel primo caso si parla di mandato all’incasso, sarà quindi l’impresa ad occuparsi della riscossione del debito del debitore. La somma in genere viene versata sul conto corrente aziendale e la banca tratterà il denaro che ha già anticipato all’impresa, oltre agli interessi pattuiti.
* Quando invece è la banca a occuparsi della riscossione, si configura una vera e propria cessione del credito. Tale cessione può essere o meno notificata al debitore. 

### Factoring and invoice discounting - SOMMARIO

Le principali funzioni dell’app sono ricercabili con l’acronimo **FID**.
Per visualizzare l’elenco delle funzionalità premere ALT + Q e digitare **FID**.

<img width="" src="https://docs-test.eos-solutions.it/Images/PR000887-0/FID_ITA_01_Sommario.png"><br>