La funzione di importazione degli insoluti Riba clienti consente di acquisire il file degli insoluti messo a disposizione dall'Istituto bancario.

***Importazione Insoluti Cliente (CBI) - SOMMARIO***
<br>Premere ALT + Q e digitare “CBI" per ricercare la funzionalità:

<img width="" src="https://docs-test.eos-solutions.it/Images/PR000385-0/IT_CBI_InsolutiRB_Menu_01.png"><br>

Selezionando "Importazione Insoluti Clienti (CBI)" si aprirà le seguente pagina:

<img width="" src="https://docs-test.eos-solutions.it/Images/PR000385-0/EN_CBI_InsolutiRB_02.png"><br>

I parametri da inserire sono i seguenti.
 
| **Opzione**                   |  **Descrizione**                                |
|-------------------------------|-------------------------------------------------|
| Nome template                 | Consente di selezionare il giornale di registrazione da utilizzare. |
| Nome batch contabile          | Consente di selezionare il batch da utilizzare.                     |
| Conto transitorio.            | Nel caso si utilizzi un conto transitorio di contropartita è possibile selezionarlo.      |
| Imposta data registrazione    | Consente di definire la data registrazione proposta nelle scritture contabili. <br>**Data pagamento**: la data registrazione proposta sarà la data scadenza della Riba (pos. 23-28 record 14). <br>**Data creazione**: la data registrazione proposta sarà la data di creazione presente sul file degli insoluti (pos. 14-19 record IB).                                         |


**Note**<br>
C/C bancario di accredito (Banca "Assuntrice"): in anagrafica C/C bancari deve essere presente una banca  avente ABI, CAB e Nr. conto corrente coincidenti con i dati bancari presenti sul file.

Può succedere, infatti, che gli incassi siano accreditati su un conto corrente specifico, diverso dal conto utilizzato per la presentazione delle disposizioni (dipende dal tipo di contratto con la banca).
In questo caso dovrà essere creato uno specifico C/C bancario per poter importare il file.


**Procedura**<br>
La procedura per la gestione degli incassi Riba è la seguente.

1. Il file di presentazione delle disposizioni di incasso Riba viene creato, in Business Central, tramite la "Distinta cliente".

1. Alla scadenza delle ricevute bancarie, si attende ancora il tempo necessario alla banca per elaborare l'esito degli incassi, il cosiddetto periodo di "rischio Riba" (di solito da 1 a 5 gg); quindi si provvede a scaricare dall'applicazione di Remote Banking il file degli insoluti.

1. **Si importa il file degli insoluti in Business Central tramite la funzione "Importazione Insoluti Clienti (CBI)" e si provvede alla registrazione delle scritture contabili.**

1. Si esegue, infine, la procedura "Chiusura ricevure bancarie" che chiude la ricevuta bancaria collegando la fattura presentata in banca con il movimento contabile di presentazione (di tipo "pagamento").

La chiusura delle ricevuta bancarie deve avvenire necessariamente dopo la contabilizzazione degli insoluti; questo poichè l'importazione degli insoluti presuppone che la partita da collegare all'insoluto sia aperta.

Alternativamente, se gli insoluti non sono molti, è possibile chiudere a scadenza le ricevute bancarie, in questo caso, però, prima di importare il file degli insoluti sarà necessario riaprire, manualmente, le partite impagate.



**Scritture contabili**<br>
Le scritture contabili proposte dal sistema sono qui riepilogate.

***Importazione insoluti senza uso del conto transitorio***<br>
Nel caso non si utilizzi il conto transitorio le scritture sono, alternativamente, quelle sotto esposte, a secondo che di addebiti il conto S.B.F. o il C/C bancario ordinario.

*Addebito conto S.B.F*.

| Dare                          |     |          Avere           | 
|-------------------------------|-----|--------------------------|
| Cliente &ensp;&ensp;&ensp;   | &ensp; @ &ensp; |    Conto S.B.F.        &ensp;&ensp;&ensp;&ensp;&ensp;&ensp;&ensp;&ensp;&ensp;     



<br>*Addebito conto C/C bancario ordinario*

| Dare                          |     |          Avere           | 
|-------------------------------|-----|--------------------------|
| Cliente &ensp;&ensp;&ensp;    | &ensp; @ &ensp; |    Banca C/C Ordinario&ensp;&ensp;&ensp;  | 



<br>Nota:
per automatizzare l'inserimento della contropartita solitamente si imposta la contropartita di default sul batch usato per l'import degli insoluti.


<br>***Importazione insoluti con utilizzo del conto transitorio***<br>
Solitamente l'utilizzo del conto transitorio è previsto nel caso la tesoreria sia gestita con l'applicazione DocFinance.

Le scritture si possono così riassumere.

*1.Rilevazione addebito insoluti e spese bancarie*

| Dare                          |     |          Avere           | 
|-------------------------------|-----|--------------------------|
| Conto transitorio insoluti    |  &ensp; @ &ensp; |                          | 
|                               |     |          Banca C\C       | 
|                               |     |         Spese bancarie   | 



<br>*2.Rilevazione insoluti tramite la procedura "Importazione Insoluti Clienti (CBI)"*

| Dare                          |     |          Avere              | 
|-------------------------------|-----|-----------------------------|
| Cliente  &ensp;&ensp;&ensp;&ensp;     | &ensp; @ &ensp; |                             | 
|                                       |                 |Conto transitorio insoluti   | 


<br>**Informazione tecniche**<br>
Il file degli insoluti è sottoposto agli standard del servizio CBI (Corporate Banking Interbancario).
Il tracciato attuale è disciplinato dal manuale tecnico "CBI-RIB-001 - Ricevute Bancarie (RiBa)", revisione 6.03 del 25/02/2019.

La funzione del servizio CBI relativa agli insoluti è la funzione "Flusso di ritorno Ri.Ba.".  
Il file degli insoluti deve avere, come record di testa, il tipo record "IB".  

<br>**Note**<br>
La procedura di importazione degli insoluti, legge e utilizza, tra gli altri, i seguenti dati.
* Data pagamento: l'informazione è desunta dal record 14, posizione 23-28.
* Data creazione: l'informazione è desunta dal record di testa "IB", posizione 14-19.
* Causale: l'informazione viene letta dal record 14, posizione 29-33. Viene effettuato un controllo per cui la causale deve avere esclusivamente il valore "42010" (ricevuta impagata) per poter procedere con l'importazione.


<br>**Schema di sintesi dei servizi CBI**  

<img width="" src="https://docs-test.eos-solutions.it/Images/PR000385-0/IT_CBI_InsolutiRB_Schema_03.png"><br>  



