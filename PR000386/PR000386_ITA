La funzione di importazione degli insoluti SDD clienti consente di acquisire il file degli insoluti, relativi alle disposizioni di incasso SDD, messo a disposizione dall'Istituto bancario.

***Importazione Insoluti Cliente (CBI) - SOMMARIO***
<br>Premere ALT + Q e digitare “CBI" per ricercare la funzionalità:

<img width="" src="https://docs-test.eos-solutions.it/Images/PR000386-0/IT_CBI_InsolutiSDD_Menu_r02_01.png"><br><br>

Selezionando "SEPA Importazione Insoluti Clienti (CBI)" si aprirà la seguente pagina:

<img width="" src="https://docs-test.eos-solutions.it/Images/PR000386-0/IT_CBI_InsolutiSDD_Menu_r02_02.png"><br>


I parametri da inserire sono i seguenti.
 
| **Opzione**                   |  **Descrizione**                                |
|-------------------------------|-------------------------------------------------|
| Nome template                 | Consente di selezionare il giornale di registrazione da utilizzare. |
| Nome batch contabile          | Consente di selezionare il batch da utilizzare.                     |
| Conto transitorio             | Nel caso si utilizzi un conto transitorio di contropartita è possibile selezionarlo.                     |
| Imposta data registrazione    | Consente di definire la data registrazione proposta nelle scritture contabili. <br>**Data pagamento**: la data registrazione proposta sarà la data scadenza dell'effetto. <br>**Data creazione**: la data registrazione proposta sarà quella di creazione del flusso indicata nel file degli insoluti. |



<br>**Procedura**<br>
La procedura per la gestione degli incassi SDD è la seguente.

1. Il file di presentazione delle disposizioni di incasso SDD viene creato, in Business Central, tramite la "Distinta cliente".

1. Alla scadenza degli effetti, si attende ancora il tempo necessario alla banca per elaborare l'esito degli incassi, quindi si provvede a scaricare, dall'applicazione di Remote Banking, il file degli insoluti SDD.

1. **Si importa il file degli insoluti, in Business Central, tramite la funzione "SEPA Importazione Insoluti Clienti (CBI)" e si provvede alla registrazione delle scritture contabili.**

1. Si esegue, infine, la procedura "Chiusura ricevute bancarie" (la procedura è la medesima di quella usata per la chiusura delle ricevute bancarie) che chiude gli effetti SDD collegando la fattura presentata in banca con il movimento contabile di presentazione (di tipo "pagamento").

La chiusura degli effetti SDD deve avvenire necessariamente dopo la contabilizzazione degli insoluti; questo poiché l'importazione degli insoluti presuppone che la partita da collegare all'insoluto sia aperta.

Alternativamente, se gli insoluti non sono molti, è possibile chiudere a scadenza gli effetti; in questo caso, però, prima di importare il file degli insoluti sarà necessario riaprire, manualmente, le partite impagate.



<br>**Informazioni tecniche**<br>
Tipi di record supportati:
* CBISDDStsRptLogMsg.00.01.00
* CBIBdySDDStsRpt.00.01.00


